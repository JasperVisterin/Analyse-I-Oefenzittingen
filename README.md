# Analyse I Oefenzittingen 
## Tips en aanmoediging voor de blok
Dag beste studenten analyse I,

Bij deze wil ik jullie allemaal bedanken voor jullie inzet tijdens de oefenzittingen. Het maakte de oefenzittingen heel leuk om te geven. 

Verder heb ik vaak de vraag gekregen wat een goede strategie is voor het examen. 

Als student keek ik eerst naar wat er in de les werd besproken. Belangrijk is dat je eerst de theorie herhaalt zodat je goed mee bent met alle begrippen en concepten besproken in de les. Daarna keek ik altijd of ik de oefeningen uit de oefenzitting kon. Vervolgens maakte ik ook een paar andere oefeningen uit de oefeningenbundel om te zien of ik volledig mee was met de oefeningen. 

Op het einde van de blok maakte ik ook nog een paar examens om te zien wat de moeilijkheid was van het examen. Hou ook best een aantal examens bij zodat je deze kan maken in de dagen voor het examen. 

Een andere zeer frequente vraag was wat belangrijk was voor het examen. Vanuit mijn ervaring zal er altijd een vraag uit hoofdstuk 6, 8 en 9 terugkomen. Zie dus dat je deze onderwerpen goed beheerst. 

Verder wil ik jullie graag herinneren aan mijn kat. Herinner elkaar voor het examen ook aan de kat. Op die manier zal je de Jacobiaan op het examen niet vergeten :)) . 

Dit was het dan. Mocht je verder nog wat studiemotivatie zoeken, ik zal in de blok ook posten op mijn instagram-pagina IngeniumBlog, maar zit alsjeblieft nu niet de hele tijd instagram te checken :)).  

Bij deze wens ik jullie veel succes en volharding in de blok en tijdens de examens.
